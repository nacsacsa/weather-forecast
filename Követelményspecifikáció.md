1. Áttekintés
A FarmCrop Technologies egy olyan webes alkalmazást keres, amely lehetővé teszi az időjárási adatok valós idejű figyelését és előrejelzését, különösen mezőgazdasági célokra. Az alkalmazás célja, hogy segítséget nyújtson a mezőgazdasági munkálatok optimalizálásában az időjárási körülmények alapos nyomon követésével. Az időjárási adatok pontos ismerete segíthet a termékenység növelésében, a kockázatok csökkentésében és a hatékonyabb döntéshozatalban. A múltbéli időjárás adatok segíthetnek a jövőbeli időjárás megértésében. A projekt célja egy felhasználóbarát felület kialakítása, amely elérhető asztali és mobil eszközökről is webes felületen keresztül.

2. Jelenlegi helyzet
Jelenleg a FarmCrop Technologies időjárási információkat manuálisan gyűjt, ami azt jelenti, hogy könyvárakban, helyi meteorológia állomásoknál vagy állami hatóságoknál, minisztériumoknál kell ezeket az adatokat kikérni, amit majd papiron jegyeznek fel a kollégák, amely időigényes és gyakran pontatlan. A meglévő módszerek nem teszik lehetővé az időjárási adatok gyors és könnyű elérését, valamint nem biztosítanak részletes előrejelzéseket. Az alkalmazott eszközök és források gyakran nem integráltak, ami nehézkessé teszi az adatok összegyűjtését és elemzését. Az új webes alkalmazás célja ezen problémák megoldása, és a folyamatok hatékonyabbá tétele.

3. Vágyálom rendszer
A kívánt rendszer olyan webes alkalmazás, amely valós idejű időjárási adatokat és előrejelzéseket biztosít a felhasználók számára. Az alkalmazásnak lehetőséget kell biztosítania a múltbéli időjárási adatok lekérésére is. Az adatok megjelenítése grafikonokkal és diagramokkal történik, hogy a felhasználók könnyen értelmezhessék azokat. A rendszernek reszponzívnak kell lennie, hogy asztali és mobil eszközökről egyaránt elérhető legyen.

4. Funkcionális követelmények
Valós idejű időjárási adatok: Az alkalmazásnak valós idejű adatokat kell szolgáltatnia a hőmérsékletről, csapadékról, páratartalomról és szélsebességről.
Jövőbeli előrejelzések: A felhasználók kérhetnek előrejelzéseket különböző időtávokra (pl. 1 nap, 7 nap).
Történelmi adatok: Az alkalmazás lehetővé teszi múltbéli időjárási adatok lekérdezését és megjelenítését (pl. 2000. április 1.)
Adatok megjelenítése: Az adatok táblázatos és grafikus formában történő megjelenítése szükséges.
Exportálási lehetőségek: Az időjárási adatokat exportálási lehetősége CSV formátumban a további elemzés érdekében.
